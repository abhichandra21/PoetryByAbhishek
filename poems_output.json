[
  {
    "id": 1,
    "title": "अब मुझे नींद से जगाए ना कोई",
    "lines": [
      "अब मुझे नींद से जगाए ना कोई,",
      "अब मुझको नया ख़्वाब दिखाए ना कोई।",
      "",
      "रात के साए में ख़ामोशियाँ ही काफ़ी हैं,",
      "एक लम्हा सुकून का भी बिताए ना कोई?",
      "",
      "मैं जो गुम हूँ वो अँधेरा है के समंदर है,",
      "अबके डूबा तो फिर मुझको बचाए ना कोई।",
      "",
      "ज़ख़्म भर जाएँगे, रह जाएँगे ज़हन पे ये निशां,",
      "गुज़श्ता* लम्हों को बारहा* दोहराए ना कोई।",
      "",
      "उम्र गुज़री है ख्वाबों के टूट जाने में,",
      "मेरे मुक़द्दर को अब और आज़माए ना कोई।",
      "",
      "कार-ज़ार-ए-ज़िश्त* में हम साए भी खो बैठे,",
      "अब जो बिछड़ना है तो दिल को लगाए ना कोई।",
      "",
      "बस इतना हीं काफ़ी है, साँसें चल रही है अब भी,",
      "शम'-ए-उम्मीद को इमरोज़ बुझाए ना कोई।"
    ],
    "tags": []
  },
  {
    "id": 2,
    "title": "आवाज़ दिल की मेरी",
    "lines": [
      "आवाज़ दिल की मेरी, तुम तक पहुँचती तो होगी!",
      "",
      "है मुश्किल बड़ी ज़िंदगी, तुम बिन मैं कैसे कहूँ,",
      "यूँ दूर तुमसे, तेरी नज़र से, मैं तो जी ना सकूँ।",
      "दिल में तेरे भी कोई, कसक एक उठती तो होगी।",
      "आवाज़ दिल की मेरी, तुम तक पहुँचती तो होगी!",
      "",
      "खामोशियों मैं भी मैंने, आहट तेरी सुनी है,",
      "तुम हो ना हो मैंने तुझसे, हर बात दिल की कही है।",
      "मेरी यादों की शम्मा, हर रात जलती तो होगी।",
      "आवाज़ दिल की मेरी, तुम तक पहुँचती तो होगी!",
      "",
      "तनहाइयों मैं भी मैंने, बस नाम तेरा लिया है,",
      "ख़्वाबों मैं हर राय मैंने, आग़ाज़ तेरा किया है।",
      "मेरे ख़यालों मैं यूँ हीं, हर शाम ढलती तो होगी।",
      "आवाज़ दिल की मेरी, तुम तक पहुँचती तो होगी!"
    ],
    "tags": []
  },
  {
    "id": 3,
    "title": "तो फिर बात क्या थी",
    "lines": [
      "परस्पर बात करने से, जो बात बन जाती,",
      "तो फिर बात क्या थी |",
      "",
      "तुम्हारे ग़म  को अपना ग़म , बनाने का इरादा  था,",
      "बड़ी थी मुश्किलें लेकिन, निभाने का इरादा था |",
      "इरादों की चंद ईटें , पड़ी हैं आज सिरहाने ,",
      "उन्हीं ईंटो से अपना घर, बनाने का इरादा था |",
      "उसी घर मे हमारी, सुबह शाम-ओ-रात हो जाती ,",
      "तो फिर बात क्या थी |",
      "",
      "हर रोज़ बस मैंने, तुम्हारी राह देखी है,",
      "हर एक आहट मैं, अपने दिल की आह देखी है |",
      "देखी है निकालती देह से हर साँस अंतिम ,",
      "हर लॉ सिमटती और बुझती चाह देखी है |",
      "उसी लॉ में, मेरी निशानी ख़ाक हो जाती,",
      "तो फिर बात क्या थी |"
    ],
    "tags": []
  },
  {
    "id": 4,
    "title": "दिल दुनियां की बातें सौ",
    "lines": [
      "दिल दुनियां की बातें सौ  और उनमें गुज़री रातें सौ |",
      "दिल दुनियां की बातों में हम, सपने रोज़ सजाते सौ |",
      "",
      "कुछ दिन गुज़रे पल-छिन गिनते ,",
      "ग़म-खुशियों  की कलियाँ चुनते |",
      "कुछ फूल मिले और कांटे भी ,",
      "जीवन पथ पर चलते-चलते |",
      "मुड़ कर देखा, कुछ साथ नहीं ,",
      "हैं बस उनकी यादें सौ |",
      "",
      "कुछ गुज़रे पल, संजोये भी,",
      "यादों के हार पिरोए भी |",
      "उन हालातों पे कभी हँसे,",
      "जी भर आया तो रोऐ भी |",
      "प्यासी पलकें फिर से मांगे ,",
      "वो बूंदें और बरसातें  सौ |"
    ],
    "tags": []
  },
  {
    "id": 5,
    "title": "बहन कैसा रहा दिन आज",
    "lines": [
      "बहन, कैसा रहा दिन आज फिर ये पूछने का मन किया।",
      "",
      "खोल कर आँखें थे सोए, जागने का मन किया।",
      "सब्र का ये बाँध अब ना टूट जाए क्या कहें,",
      "कहने को तो कुछ भी नहीं पर कुछ बोलने का मन किया ।",
      "",
      "कागज़ों पर लिखे हर हर्फ़, जैसे जी उठे,",
      "तेरी हँसी में गूंजते किस्से पुराने जी उठे।",
      "दिल के किसी कोने में बचपन नया खिलने लगा।",
      "हर शाम एक यादों की पुड़िया खोलने का मन किया।",
      "",
      "बात तो होती है बेशक, ख़त्म पर होती नहीं",
      "यादों की चली पुरवाई लेकिन धुँध क्यों छँटती नहीं",
      "एक लम्हा मुझे और मिल जाए इसी उम्मीद मैं",
      "फ़ासले जो दरम्यान हैं, तोड़ने का मन किया",
      ""
    ],
    "tags": []
  },
  {
    "id": 6,
    "title": "बातें दिल की बतलाए कौन",
    "lines": [
      "बातें दिल की बतलाए कौन, बातें दिल की समझाए कौन,",
      "कब कैसे बीते दिन और रातें, अब इसकी याद दिलाए कौन|",
      "",
      "कुछ सच और झूठ की तना-तनी, कुछ तेरी-मेरी कहा-सुनी,",
      "चाहा तो मैंने बहुत मगर, ना साथ रहा ना बात बनी।",
      "सब सुनी-सुनाई बातें हैं, इनको फिर से दुहराये कौन!",
      "",
      "नहीं मांगा मैंने सागर अथाह, बस कुछ बूँदों की रही प्यास,",
      "इतना भी ना मिल पाये अगर, तो और किसी से कौन आस।",
      "निर्झर भी जब निष्प्राण हुए, लहरों की प्यास बुझाए कौन।",
      "",
      "आँखों में हंसी के उजियाले, होठों पे खामोशी के ताले,",
      "जीता ही रहा, साँसे गिनते, हांथों में ज़ंजीरें डाले।",
      "चलना ना चाहें कदम अगर, तो फिर राह दिखाए कौन।",
      "",
      "बातें दिल की बतलाए कौन, बातें दिल की समझाए कौन,",
      "कब कैसे बीते दिन और रातें, अब इसकी याद दिलाए कौन|"
    ],
    "tags": []
  },
  {
    "id": 7,
    "title": "मुझे घर याद आता है",
    "lines": [
      "दिल भर कर छलक आये, आँसू आँखो तलक आए,",
      "ना जाने किस बात का है ग़म, जो रातों को जागता है।",
      "मुझे घर याद आता है ।",
      "",
      "मेरे घर मैं वो एक कमरा, अब भी ख़ाली है,",
      "कुछ दूर हमने इक नई दुनियाँ बसा बसा ली है।",
      "नई दुनियाँ को सजाया है पुरानी यादों से लेकिन,",
      "वो चौखट याद आता है, वो आँगन फिर बुलाता है,",
      "मुझे घर याद आता है ।",
      "",
      "गुज़री उम्र के क़िस्से सुना कर थक चुके हैं हम,",
      "बातें पुरानी चार, ख़ुशियाँ, और थोड़े ग़म।",
      "इन चंद बातों से, बहल जाता है यूँ ही दिल,",
      "मगर एक टीस रहती है, कुछ दम तोड़ जाता है,",
      "मुझे घर याद आता है ।"
    ],
    "tags": []
  },
  {
    "id": 8,
    "title": "मेरा ख़्वाब",
    "lines": [
      "मेरा ख़्वाब चाहे मेरी नींद ले लो,",
      "मुझे चैन का एक, पहर ला के दे दो।",
      "कब तक गुजारें सफ़र दौर-ए-तन्हा",
      "मुझे साथी कोई, हमबशर ला के दे दो।",
      "",
      "दिल की बातें हुई वक़्त के शोर में गुम,",
      "खामोश लम्हों का कोई, असर ला के दे दो।",
      "दीवारों से कहता रहा दिल की बातें,",
      "मेरी रातों में अब, सहर ला के दे दो।",
      "",
      "दर्द की धूप मैं जल रहे मुज़्तर,",
      "मुझे छाँव का कोई, शज़र ला के दे दो।",
      "चराग़-ए-उम्मीद ना बुझे आँधियों में,",
      "मुझे ख्वाहिशों की एक, लहर ला के दे दो।",
      "",
      "ले लो भले ही मेरी जान-ओ-दौलत,",
      "मेरा कूचा,वो गलियाँ,वो घर ला के दे दो।",
      "जो तकती थी रास्ता मेरे लौटने का,",
      "मुझे फिर से वो प्यारी, नज़र ला के दे दो।",
      "",
      "रहगुज़र तो बहुत हैं, मगर तुम नहीं हो,",
      "कोई तेरी जानिब सफ़र ला के दे दो।",
      "कब तक तेरी याद से जी मनाएँ,",
      "मुझे बस तेरी एक, ख़बर ला के दे दो।"
    ],
    "tags": []
  },
  {
    "id": 9,
    "title": "ये रात भी ढल जाएगी",
    "lines": [
      "तू सोच के बैठेगा, हर ज़ख़्म पुराना होगा,",
      "दिल रोएगा चुपचाप, फिर दर्द बहाना होगा।",
      "कुछ देर सुकून आए, फिर शाम चली जाएगी,",
      "वो रात यूँ ही बीती थी, ये रात भी ढल जाएगी।",
      "",
      "फिर चाँद से उम्मीदें, इन जागती आँखों में,",
      "फिर याद पुरानी आई, गुमनाम ख़यालों में",
      "सुबह की दस्तक पर, तन्हाई मचल जाएगी,",
      "वो रात यूँ ही बीती थी, ये रात भी ढल जाएगी।",
      "",
      "इक आग थी सीने में, इक रात थी वीरानी,",
      "इक तेरा ख़याल आया, फिर दर्द की रवानी।",
      "अहसास बिखर जाएँगे, तक़दीर बदल जाएगी,",
      "वो रात यूँ ही बीती थी, ये रात भी ढल जाएगी।"
    ],
    "tags": []
  }
]