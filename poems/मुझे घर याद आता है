दिल भर कर छलक आये, आँसू आँखो तलक आए,
ना जाने किस बात का है ग़म, जो रातों को जागता है। 
मुझे घर याद आता है ।

मेरे घर मैं वो एक कमरा, अब भी ख़ाली है,
कुछ दूर हमने इक नई दुनियाँ बसा बसा ली है।
नई दुनियाँ को सजाया है पुरानी यादों से लेकिन,
वो चौखट याद आता है, वो आँगन फिर बुलाता है,
मुझे घर याद आता है ।

गुज़री उम्र के क़िस्से सुना कर थक चुके हैं हम,
बातें पुरानी चार, ख़ुशियाँ, और थोड़े ग़म।
इन चंद बातों से, बहल जाता है यूँ ही दिल, 
मगर एक टीस रहती है, कुछ दम तोड़ जाता है,
मुझे घर याद आता है ।
